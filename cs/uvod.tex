\chapter*{Úvod}
\addcontentsline{toc}{chapter}{Úvod}

\section*{Grafové databáze}

Grafové databáze zažívají v dnešní době rozkvět, například kvůli nutnosti analyzovat data na sociálních sítích.
Pro grafové databáze existují dva hlavní modely dat: RDF \citep{rdf} a Labeled-property (sekce \ref{req.propGraph}).
RDF je převážně používán k popisu informací na internetu. 
Labeled-property model se používá k obecnému popisu grafových dat.
Grafové databáze poskytují dvě základní možnosti analýzy dat:
\begin{itemize}

\item
První možnost je \textbf{spouštění algoritmů} nad uloženými grafovými daty.
Samotná skupina používaných algoritmů obsahuje například algoritmus hledání nejkratší cesty nebo Community detection \citep[str. 115]{graphAlg}.
Program, který poskytuje tuto možnost analýzy dat, budeme označovat jako \textbf{analytický engine}.

\item
Druhá možnost je \textbf{vykonávání dotazů} pomocí dotazovacího jazyka.
Dotazy jsou zde podobné například SQL dotazům.
Pro RDF model to je například jazyk SPARQL \citep{sparql}.
Pro Labeled-property to je PGQL \citep{pgql} nebo openCypher \citep{openCypher}.
Dotazy obsahují základní části se stejnou logikou z SQL jako \textit{Select}, \textit{Order by}, \textit{Group by} a \textit{Having}.
Hlavní rozdíl těchto dotazovacích jazyků od SQL je ten, že specifikují výběr dat pomocí sekvence vrcholů a hran.
Pro PGQL a openCypher to je část dotazu \textit{Match} a pro SPARQL to je část dotazu \textit{Where}.
Tyto sekvence tvoří podgraf (vzor), který bude vyhledáván v grafu.
V momentě nalezení všech podgrafů jsou na výsledcích aplikovány další části jako \textit{Group by}, \textit{Order by}, a podobně.
Tomuto se říká vyhledávání vzoru, neboli pattern matching.
Program, který poskytuje tuto možnost analýzy dat, budeme označovat jako \textbf{dotazovací engine}.
\end{itemize}

\section*{Proudové systémy}

Množství dat ke zpracování poslední dobou značně roste a nastává problém při jejich zpracování, protože se všechny nevejdou do paměti.  
Z tohoto důvodu začaly vznikat takzvané \textbf{proudové systémy} \citep{streaming}.
Proudové systémy obecně pracují s daty, která jsou potenciálně nekonečná a nevejdou se do paměti.
V takovém případě jsou data reprezentovány formou tekoucího „\textbf{proudu}“ (stream).
Obecně uvnitř proudu mohou být jakákoliv data, například prováděné akce, události změn nebo transakce.
Programy pracující s proudem dat sledují jen jeho určitý bod a zpracovávají data v momentu, kdy protékají daným bodem.
Výsledně program vidí jen útržky všech dat.
Zpracování takových dat pak probíhá po částech.

Existují dva hlavní modely zpracování \citep{graphstreaming}.
První model udržuje kondenzovaný stav při zpracování dat a nazývá se \textbf{synopsis}.
Dobrým příkladem může být počítání součtu hodnot prvků v proudu.
V takovém případě si program udržuje pouze součet výsledků.
Data v proudu pak nepotřebuje uchovávat.
Druhý model si udržuje okno určitého počtu posledních prvků z proudu a nazývá se \textbf{windowing}.
Prvky v okně tvoří skupinu, která se v určitém momentě zpracuje najednou.
Jedním z příkladů distribuovaného proudového systému může být Apache Flink \citep{apacheflink}.

\section*{Proudové systémy s grafovými daty}

Nově se objevují proudové systémy pracující s grafovými daty.
V proudu jsou pak obsaženy hrany nebo vrcholy. 
Nad daným proudem vzniká nutnost analýzy grafových dat jako u grafových databází\footnote{Přehledovou práci základních algoritmů a principů zpracování je možno nalézt v článku „Graph Stream Algorithms: A Survey“ \citep{graphstreamalgorithms}.}.
Mezi proudové systémy s grafovými daty patří například rozšíření pro Apache Flink - Apache Flink Gelly \citep{apacheflinkgelly}.

Proudové systémy s grafovými daty mají výhodu při agregaci prvků vůči grafovým databázím, protože při použití modelu synopsis jim stačí uchovávat pouze agregované prvky. 
Agregací zde rozumíme akt seskupování prvků podle určitých klíčů (obecně část \textit{Group by} v SQL, PGQL nebo SPARQL).
Součástí agregace je i výpočet statických funkcí pro vzniklé skupiny.
Tyto funkce označujeme jako agregační funkce.
Mezi nejčastější agregační funkce patří funkce:
\begin{itemize} 
\item \texttt{min(...)}, která vrací minimum z hodnot ve skupině.
\item \texttt{max(...)}, která vrací maximum z hodnot ve skupině.
\item \texttt{count(...)}, která vrací počet prvků ve skupině.
\item \texttt{avg(...)}, která vrací aritmetický průměr z hodnot ve skupině.
\item \texttt{sum(...)}, která vrací součet z hodnot ve skupině.
\end{itemize}
Problémem je, že proudové systémy nedovolují vykonávat dotazy obsahující vyhledávání vzoru (část \textit{Match} pro PGQL nebo \textit{Where} pro SPARQL), protože grafová data čteme po částech.
Jediným možným způsobem je vytvořit přehledovou strukturu grafu \citep{graphsummary}, na které vyhledávání proběhne.
Avšak, tím se ztratí všechny výhody proudových systémů.

\section*{Spojení dotazovacího enginu s proudovým systémem}

Na základě poznatků z předchozí sekce v této práci provedeme úpravu dotazovacího enginu po vzoru proudových systémů.
Konkrétně upravíme části zabývající se agregací dat, tj. části \textit{Group by} a \textit{Order by}.
%\textit{Order by} má za úkol setřídit výsledky prohledávání dle zadaných klíčů.
Ačkoliv \textit{Order by} nespadá konkrétně pod definici agregace, tak z našeho pohledu provádí „primitivní seskupení“.
V takovém případě výsledky se stejnými hodnotami klíčů třídění ve výstupu tvoří souvislou posloupnost (tj. leží u sebe), protože taková posloupnost nemůže obsahovat prvek, který má rozdílné hodnoty klíčů od hodnot klíčů prvků v dané posloupnosti.
Kdyby takový prvek existoval, pak by se nejednalo o setříděnou posloupnost.   
Z tohoto důvodu v naší práci budeme upravovat i část \textit{Order by}.
Výsledně rozdíl z pohledu seskupování mezi \textit{Group by} a \textit{Order by} je ten, že v \textit{Group by} jsou výše zmíněné posloupnosti sloučeny do jednoho prvku (tj. skupiny) a lze pro ně vypočítat agregační funkce. 
Avšak, zaměříme se pouze na jejich separátní použití a nebudeme uvažovat situaci, ve které jsou obě části zadány společně.
Dále také budeme uvažovat, že dotaz vždy bude obsahovat pouze části \textit{Select}, \textit{Match} (PGQL a openCypher)/\textit{Where} (RDF) a následně \textit{Group/Order by}.

Při úpravě dotazovacího enginu využijeme principů zpracování dat proudových systémů.
Místo abychom výsledky prohledávání grafu agregovali až v momentě získání všech výsledků, tak nalezené výsledky budeme agregovat již v momentě jejich nalezení.
V takovém případě se na část \textit{Match}/\textit{Where} můžeme dívat jako na proud dat, který obsahuje nalezené výsledky prohledávání grafu.
Prvek je vložen do proudu v momentě jeho nalezení.
Následně části \textit{Order by} a \textit{Group by} zpracovávají data v proudu.
Cílem a motivací této práce je zjistit, zda danou úpravou docílíme zrychlení vykonávání dotazů provádějící agregaci dat (tj. dotazy obsahující část \textit{Group/Order by}).

\section*{Výběr dotazovacího enginu}

K provedení této práce potřebujeme upravit dotazovací engine.
Při našem průzkumu jsme zjistili, že využití již existujících dotazovacích enginů v naší práci by bylo netriviálně náročné.
Děje se tak ze dvou hlavních důvodů.
Komerční dotazovací enginy, například PGX \citep{pgx} nebo Neptune \citep{neptune}, jsou volně nepřístupné.
Nalezené dotazovací enginy s veřejným zdrojovým kódem, například Neo4j \citep{neopropertygraph} (v základní verzi) nebo dgraph \citep{dgraph}, jsou značně komplexní a pouze pochopení všech důležitých aspektů k vykonání zmíněných úprav by zabralo netriviální časové období.
Protože cílem této práce je pouze otestovat obecný koncept propojení dotazovacího enginu s proudovým systémem, rozhodli jsme se vytvořit vlastní dotazovací engine s jednoduchou grafovou databází.

Námi vytvořená grafová databáze bude využívat Labeled-property (sekce \ref{req.propGraph}) datový model, protože nám umožní pracovat s obecnými grafovými daty.
Samotně bude pouze statická a bude celá obsažena v hlavní paměti, jelikož návrhnout komplexní databázi by opět zabralo netriviální časové období.
Statickou databází zde rozumíme databázi, ve které nedochází za běhu k úpravě uložených dat (např. nelze přidat nebo odebrat nový vrchol).
Dotazovací engine bude zpracovávat dotazy nad danou grafovou databází.
K dotazování využijeme podmnožinu jazyka PGQL \citep{pgql}, jelikož obsahuje jednodušší skladbu jazyka na rozdíl od jazyka openCypher \citep{openCypher} a umožní nám tak jednodušší načítání dotazů.
Daný jazyk má spoustu funkcí, které v naši práci nepovažujeme za důležité, proto jsme vybrali jen jeho určitou podmnožinu (podmnožina je blíže popsána v sekci \ref{req.pgql}).

Samotný vývoj dotazovacího enginu bude probíhat ve dvou krocích.
V prvním kroku musíme vyvinou řešení, která vykonávají agregace po dokončení prohledávání grafu.
V tomto bodě se budeme snažit využít již existujících a hojně využívaných algoritmů (např. pro třídění algoritmus Merge sort). 
V druhém kroku dojde k úpravě vykonávání dotazů dle zadání práce.
Při vývoji budeme klást důraz na jednovláknové i paralelní zpracování.
Nakonec provedeme experiment, který otestuje vytvořená řešení v prvním kroku vůči nově navrženým řešením.

\section*{Cíl práce}

Hlavním cílem práce je určit, zda úprava částí \textit{Group by} a \textit{Order by} dotazovacího enginu po vzoru proudových systémů dociluje rychlejšího zpracování dotazů než zpracování, které by dané části vykonávalo po získání všech výsledků prohledávání grafu.
Kroky k dosažení cíle jsou následovné:
\begin{enumerate}
\item
Navrhnout dotazovací engine, který bude sloužit jako výchozí prostředí pro naši práci.
Obsahuje dvě části:
\begin{enumerate}
\item První část obsahuje jednu \textbf{statickou grafovou databázi}, která pracuje s \textbf{Labeled-property} modelem (sekce \ref{req.propGraph}) grafových dat.
Celá grafová databáze bude obsažena v hlavní paměti.

\item Druhá část obsahuje algoritmy a struktury pro zpracování dotazu \textbf{podmnožiny jazyka PGQL} (sekce \ref{req.pgql}) nad danou grafovou databází:
    \begin{enumerate}
    \item Podmnožina jazyka PGQL bude obsahovat pouze hlavní částí dotazu: \textit{Select}, \textit{Match}, \textit{Group by} a \textit{Order by}.
    \textbf{Nebude možno} zadat \textit{Group by} a \textit{Order by} společně.
    \item Všechna data v průběhu zpracování dotazu budou obsažena v hlavní paměti.
    \item Zpracování částí \textit{Group by} a \textit{Order by} bude provedeno \textbf{po dokončení prohledávání grafu} v části \textit{Match}.
    To znamená, že nejdříve dojde k nalezení všech výsledků prohledávání a teprve pak dojde k seskupení nebo setřídění daných výsledků.
    \item Dotazovací engine bude schopen vykonat dotaz jednovláknově i paralelně
    \end{enumerate}
\end{enumerate}

\item
Upravit druhou část výše definovaného dotazovacího enginu po vzoru proudových systémů tak, aby vykonávání částí \textit{Group by} a \textit{Order by} probíhalo v průběhu prohledávání grafu části \textit{Match}:
\begin{enumerate}

\item
V momentě nalezení jednoho výsledku prohledávání v části \textit{Match} bude daný výsledek zpracován.
Zpracováním zde rozumíme zatřídění do již setříděné posloupnosti výsledků nebo přiřazením výsledku do patřičné skupiny.

\item 
Dotazovací engine po úpravě musí být schopen zpracovávat dotazy původním řešením i upraveným řešením.

\item
Upravená část bude pracovat se stejnou podmnožinou jazyka PGQL jako původní neupravená část.

\item
Všechna data v průběhu zpracování budou obsažena v hlavní paměti.

\item
Upravená část bude schopna vykonat dotaz jednovláknově i paralelně.
\end{enumerate}

\item
Vykonat experiment, který testuje původní zpracování (odrážka 1.b) vůči upravené části (odrážka 2.) v rychlosti vykonání dotazů.
Cílem experimentu je určit, zda úprava dotazovacího enginu po vzoru proudových systémů způsobí zrychlení vykonávání dotazu:
\begin{enumerate}
\item Experiment bude proveden na několika reálných grafech s reálnými nebo uměle vygenerovanými vlastnostmi.
\item V experimentu otestujeme všechna navržená řešení.
\item Každé řešení bude otestováno na několika vybraných dotazech.
\item Experiment bude zakončen prezentací výsledků a diskuzí.
\end{enumerate}
\end{enumerate}